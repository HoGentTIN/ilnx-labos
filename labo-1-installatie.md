# Labo 1: Linux installeren

## VirtualBox installeren en een nieuwe VM aanmaken

1. Download en installeer de laatste versie van VirtualBox. Als je werkt op een van de klaspc's (campus Gent), dan is VirtualBox al geïnstalleerd.
2. Maak een nieuwe virtuele machine aan om straks Linux in te installeren. Let er op dat je volgende instellingen voorziet:
    - Kies een naam voor je VM
    - Het type van de VM is “Linux”, de versie “Fedora (64 bit)”
    - RAM: aanbevolen minstens 2048MB
    - Virtuele harde schijf van minstens 60GB, dynamisch (mag ook meer)
    - Videogeheugen: zoveel mogelijk (128MB)
    - Graphics Controller: VBoxSVGA
    - 3D acceleration aanzetten
    - Maak twee virtuele netwerkadapters aan, één van het type NAT (= standaardkeuze), en één van het type "Host only"

### Procedure

Beschrijf hier de exacte procedure hoe je dit uitgevoerd hebt. Zorg er voor dat je aan de hand van je beschrijving heel vlot de installatie later kan herhalen als dat nodig is.

1. ...

## Linux installeren in een VirtualBox VM

1. Download de laatste [Fedora Live Desktop CD](https://getfedora.org/en_GB/workstation/download/). Start je VM op met deze LiveCD als opstartschijf (het is niet nodig een fysieke cd te branden, je kan een VM rechtstreeks van de ISO booten). Let op dat je met heel de klasgroep niet het draadloos netwerk satureert...
2. Wijzig na opstarten voor het gemak de toetsenbordinstelling naar Belgische Azerty
3. Installeer Fedora naar de harde schijf van je VM (opm. dit is een volkomen veilige operatie en heeft geen enkele invloed op je hostsysteem).
    - Kies de juiste tijdzone, toetsenbordindeling en taal (bij voorkeur Engels)
    - Kies de voorgestelde partitionering van de harde schijf
    - Stel het wachtwoord van de “root” gebruiker in. LET OP: ben je zeker dat je in Azerty-indeling aan het typen bent? TIP: noteer dit wachtwoord onder “Description” in de instellingen van je VirtualBox VM. Als je het vergeet kan je het makkelijk terugvinden.
4. Herstart je VM in het geïnstalleerde systeem. Maak een nieuwe gebruiker aan voor jezelf en voeg die toe aan de “Administrators” groep. In Linux is de conventie om *enkel kleine letters* te gebruiken voor gebruikersnamen.
5. Zoek je weg in het nieuwe systeem.
    - Kan je een webbrowser opstarten? Kan je op het Internet?
    - Kan je een teksteditor (Gnome Editor of Gedit) opstarten?
    - Kan je een tekstverwerker (LibreOffice Writer) opstarten?
    - Kan je de inhoud van je “thuismap” tonen in het Linux-equivalent van Windows Verkenner?
    - Kan je een “terminal-venster” openen?
    - Kan je de screensaver uitschakelen?

**Opmerking** Als je een nieuw Linux-systeem installeert, krijg je al gauw de melding dat er heel wat updates beschikbaar zijn. Het is af te raden om dit in het klaslokaal te doen, opnieuw om de netwerkverbinding naar buiten niet te satureren. Doe dit dus liefst thuis.

### Procedure

Beschrijf hier de exacte procedure hoe je dit uitgevoerd hebt. Zorg er voor dat je aan de hand van je beschrijving deze taken later heel vlot kan herhalen als dat nodig is.

1. ...

## Nieuwe software installeren

Installeer onderstaande applicaties of “packages”. Zorg er voor dat je dit zowel via de grafische gebruikersinterface kan als vanop de command-line.

- git
- nano
- ShellCheck
- vim-enhanced
- vim-X11

Installeer optioneel de “VirtualBox Guest Additions” (zie procedure in de studiewijzer). Creëer een lokale kopie van je Github repository.

### Procedure

Beschrijf hier de exacte procedure hoe je dit uitgevoerd hebt. Zorg er voor dat je aan de hand van je beschrijving deze taken later heel vlot kan herhalen als dat nodig is.

1. ...

